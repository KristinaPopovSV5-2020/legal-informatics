<?xml version="1.0" encoding="UTF-8"?>
<html>
<style>
    h1, h2, h3, h4 { text-align: center;margin: 0;font-family: Calibri,serif; }
    h1 { color: #444475; font-weight: bolder;}
    h2 { margin-bottom: 20px; margin-top: 30px; }
    h2,h4 {font-weight: normal; }
</style>
<div>

    <h4>
        Osnovni sud u Podgorici
    </h4>
    <h1>
        K 758/2020
    </h1>
    <h4 style="color: #757171;">
        2021-02-22
    </h4>
    <div class="section">
        <h2>U IME CRNE GORE</h2>
        <p>



            OSNOVNI SUD U PODGORICI

            , prvostepeni, krivični, po sudiji

            Larisi Mijušković-Stamatović

            , uz učešće zapisničara

            Marine Sekulić

            , u krivičnom postupku protiv okrivljenog

            V. B.

            iz Podgorice, zbog krivičnog djela nedozvoljeno držanje oružja i eksplozivnih materija iz
            <a href="/krivicni#art_403_para_1">čl. 403 st. 1 Krivičnog zakonika Crne Gore</a>
            , odlučujući po optužnom predlogu

            Osnovnog državnog tužilaštva u Podgorici,

            Kt.br.1084/20 od 29.09.2020. godine
            , kojeg je na glavnom pretresu zastupao

            Siniša Milić, državni tužilac,

            u

            Osnovnog državnog tužilaštva u Podgorici,

            nakon glavnog i javnog pretresa održanog dana
            22.02.2021.
            , u prisustvu zastupnika optužbe, branioca okrivljenog

            advokata V. B. iz Podgorice

            , i okrivljenog, donio je, a dana
            25.02.2021.
            , i javno objavio.

        </p>
    </div>
    <div class="section">
        <h2>P R E S U D U</h2>
        <p>

            Okrivljeni:

            V.B.

            , JMBG: xxxxxxxxxxxxx, od oca S. i majke Ž., rođene Ž., rođen dana xx.xx.20xx. godine u Podgorici, sa
            prebivalištem u mjestu rođenja, ul. A. L. br.x, nezaposlen, sa završenom SSS, neoženjen, bez djece,
            državljanin Crne Gore, lošeg imovnog stanja, neosuđivan

        </p>
    </div>
    <div class="section">
        <h2>Kriv je</h2>
        <p>


            <br /><br />Zato što je:
            Dana 08.07.2020. godine, u porodičnoj kući, G. A., u mjestu Donji Kokoti, u Podgorici, postupajući suprotno
            <a href="/oruzje#art_4_para_3_point_1">čl.4 st. 3 tačka 1</a>
            i
            <a href="/oruzje#art_5_para_2">čl.5 st. 2 Zakona o oružju</a>
            , neovlašćeno držao i nosio vatreno oružje i municiju kategorije B, i to:
            pištolj marke „ČZ“, model 27, kalibar 7,65 mm, fabrički broj 525834 i 3 komada pištoljske municije kalibra
            7,65 mm bez odgovarajuće isprave o oružju, u čemu je istog dana otkriven, kada su mu navedeno oružje i
            municija oduzeti od strane ovlašćenih službenika Uprave policije CB Podgorica, pri čemu je bio svjestan svog
            djela, čije je izvršenje htio, znajući da je isto zabranjeno,.
            <br /><br />-čime je izvršio krivično djelo nedozvoljeno držanje oružja i eksplozivnih materija iz
            <a href="/krivicni#art_403_para_1">čl.403 st.1 KZ CG,</a>
            <br /><br />-pa ga Sud primjenom citiranog zakonskog propisa, te odredbi
            <a href="/krivicni#art_3">čl. 3,</a>
            <a href="/krivicni#art_4">4,</a>
            <a href="/krivicni#art_5">5,</a>
            <a href="/krivicni#art_13">13,</a>
            <a href="/krivicni#art_15">15,</a>
            <a href="/krivicni#art_32">32,</a>
            <a href="/krivicni#art_36">36,</a>
            <a href="/krivicni#art_36a">36a</a>
            i
            <a href="/krivicni#art_42">42 KZ CG</a>
            , te
            <a href="/postupak#art_226">čl.226,</a>
            <a href="/postupak#art_227">227,</a>
            <a href="/postupak#art_229">229</a>
            i
            <a href="/postupak#art_374">374 Zakonika o krivičnom postupku,</a>
            <br /><br />
        <h2>O S U Đ U J E</h2>
        <br /><br />Na kaznu zatvora u trajanju od 3 (tri) mjeseca, koju kaznu će nakon pravnosnažnosti presude izdržavati u
        prostorijama za stanovanje, s tim da okrivljeni ne smije napuštati prostorije u kojima stanuje, osim u
        slučajevima propisanim zakonom kojim se uređuje izvršenje krivičnih sankcija, a ukoliko okrivjeni jednom u
        trajanju preko šest časova ili dva puta u trajanju do šest časova samovoljno napusti prostorije u kojima
        stanuje, sud će mu odrediti da ostatak kazne zatvora izdrži u Upravi za izvršenje krivičnih sankcija - Zatvoru
        Podgorica.
        <br /><br />Obavezuje se okrivljeni da na račun budžetskih sredstava suda uplati iznos od 50,00 € na ime sudskog
        paušala, u roku od 15 (petnaest) dana po pravnosnažnosti presude pod prijetnjom prinudne naplate.
        <br /><br />Primjenom
        <a href="/krivicni#art_75">čl. 75 Krivičnog Zakonika Crne Gore</a>
        sud okrivljenom i z r i č e i
        <br /><br />
        <h2>MJERA BEZBJEDNOSTI</h2>
        <br /><br />Oduzimanje predmeta – pištolja marke „ČZ“, model 27, kalibra 7,65 mm, fabričkog broja 525834 i 3 komada
        pištoljske municije kalibra 7,65 mm.

        </p>
    </div>
    <div class="section">
        <h2>O b r a z l o ž e nj e</h2>
        <p>


            <br /><br />Optužnim predlogom

            ODT-a Podgorica

            Kt.br.1084/20 od 29.09.2020. godine
            , kojeg je na glavnom pretresu zastupao

            Siniša Milić, državni tužilac,

            u

            Osnovnom državnom tužilaštvu Podgorica

            , okrivljenom

            V.B.

            stavljeno je na teret da je izvršio krivično djelo nedozvoljeno držanje oružja i eksplozivnih materija iz
            <a href="/krivicni#art_403_para_1">člana 403 st. 1 Krivičnog zakonika Crne Gore</a>
            , bliže opisanog izrekom ove presude.
            <br /><br />Zastupnik optužbe je u završnoj riječi predložio sudu, imajući u vidu da je okrivljeni priznao izvršenje
            krivičnog djela i da je dato priznanje u skladu sa dokazima provedenim na glavnom pretresu, da okrivljenog
            oglasi krivim i osudi u skladu sa zakonom i shodno
            <a href="/krivicni#art_75">čl. 75 Krivičnog zakonika Crne Gore</a>
            izrekne mjeru bezbjednosti oduzimanje predmeta pištolja marke „ČZ“, model 27, kalibra 7,65 mm, fabričkog broja 525834 i
            3 komada pištoljske municije kalibra 7,65 mm.
            <br /><br />Okrivljeni

            V.B.

            je u odbrani datoj na glavnom pretresu, u svemu ponovio odbranu datu pred Osnovnim
            državnim tužilaštvom, na zapisnik o saslušanju osumnjičenog
            Kt.br.1084/20 od 09.07.2020. godine,
            i u bitnom naveo da priznaje izvršenje krivičnog djela stavljenog mu na teret i svoju krivicu. Dana 08.07.2020.
            godine je bio kod svog poznanika

            G.A.

            u njegovu kuću, koja se nalazi u selu Donji Kokoti. Pojasnio je da je,
            kada je odlazio kod njega, sa sobom ponio pištolj marke „Češka zbrojevka“ u čijem se okviru nalazilo pet
            metaka, a koji pištolj je pronašao u jednoj pećini na Velje brdo. Naime, pištolj se nalazio u vakumiranoj kesi,
            isti je pronašao prije dva, tri mjeseca, uzeo ga je i držao na jednoj livadi blizu kuće. Dalje je ukazao da je dana
            08.07.2020. godine, pištolj ponio sa sobom kako bi ga isprobao, kojom prilikom je ispalio dva metka u vis, dok
            su tri ostala u pištolju. Naveo je da niko nije znao da je donio pištolj sa sobom, a kada je ispalio dva metka, u
            blizini A. kuće, da misli da su to vidjeli neki ljudi koji su bili u njegovom dvorištu. Objasnio je da ne zna da li je
            i ko donosio drogu, ali da on to nije učinio. U konačnom je naveo da se kaje zbog učinjenog, da je bio
            nepromišljen, te da je iz radoznalosti ponio pištolj sa sobom, kako bi vidio kako to funkcioniše. U trenutku
            kada je vidio da dolaze policijski službenici, on je iz straha bacio pištolj iz kuće u dvorište. Međutim, na
            njihovo pitanje je kasnije odgovorio da je pištolj njegov. Na posebno pitanje tužioca je izjavio da je kod A.
            došao sa svojim vozilom, kojom prilkom je sa njim bio M. M., da se ne sjeća da je nosio nešto sa sobom, te da
            je pištolj sive boje i da ima drvene korice u dijelu ručke.
            <br /><br />Branilac okrivljenog je u završnoj riječi istakao da je optuženi u cjelosti priznao izvršenje krivičnog djela,
            odnosno da je odbranom doprinio razjašnjenju ove krivične stvari. Izjavio je da ne bi naglašavao posebno
            olakšavajuće i otežavajuće okolnosti, s tim što je posebno naglasio da se iz njegove odbrane vidi iskreno
            kajanje zbog izvršenja krivičnog djela i takođe naglasio da je u vrijeme izvršenja optuženi bio mlađi
            punoljetnik, sa nenavršenih 21 godinu. Kod odsustva otežavajučih okolnosti, zamolio je sud da prilikom vrste
            i visine krivične sankcije optuženom izrekne najblažu, odnosno izrekne mjeru upozorenja, uslovnu osudu ili
            kaznu rada u javnom interesu, jer smatra da bi se i na taj način ostvarila svrha kažnjavanja. Ovo je naročito
            istakao imajući u vidu starosnu dob optuženog, te da bi osuda na kaznu zatvora imala značajno težak uticaj
            na njegov dalji razvoj i formiranje ličnosti.
            <br /><br />Okrivljeni je u završnoj riječi ostao pri navodima svoje odbrane, prihvatio završnu riječ svog branioca, te
            izjavio da je saglastan da, ukoliko ga sud oglasi krivim, vrši rad u javnom interesu.
            <br /><br />Sud je u dokaznom postupku: pročitao izvještaj o DNK vještačenju br. 1979/20 od 17.08.2020. godine, izvještaj
            o balističkom vještačenju br.1980 od 24.08.2020. godine, izvod iz registra kaznenih evidencija na ime
            okrivljenog izdat od Ministarstva pravde Crne Gore pod brojem KE 2386/20 od 20.10.2020. godine, izvršio uvid
            u fotodokumentaciju UP CB Podgorica br.17/03-4-1154/1192 od 09.07.2020. godine.
            <br /><br />Slijedeći provedeni dokazni postupak, te s jednakom pažnjom ispitujući i vrednjujući sve činjenice, kako one
            koje terete okrivljenog, tako i one koje mu idu u korist, Ovaj sud zaključuje da su se u radnjama okrivljenog
            ostvarili svi subjektivni i objektivni elementi bića krivičnog djela koje mu se činjeničnim navodima optuženja
            stavlja na teret, sa kojih razloga je sud prevashodno utvrdio krivicu okrivljenog, a potom vrjednjujući prirodu,
            karakter, te međusobni odnos otežavajućih i olakšavajućih okolnosti koje stoje na njegovoj strani, okrivljenog
            osudio na kaznu zatvora koja će se izvršavati u prostorijama u kojima stanuje kao u dispozitivu presude
            <br /><br />Iz izvještaja o DNK vještačenju br. 1979/20 od 17.08.2020. godine proizilazi da je dokazni materijal preuzet na
            grupu za DNK analize 04.08.2020. godine, i obrađen 07.08.2020. godine. Predmet vještačenja je bilo sljedeće:
            „trag br.1 – pištolj sa br. 525834, okvirom i tri metka“, „Nesporni uzorak

            G.A.

            JMBG xxxxxxxxxxxxx“ , „Nesporni uzorak

            V.B.

            JMBG xxxxxxxxxxxxx. Na osnovu izvršenih DNK analiza i bio-statističkog proračuna, može se
            zaključiti sljedeće: na uzorku izuzetom sa pištolja, utvrđeno je prisustvo biološkog materijala NN muške
            osobe; na uzorku izuzetom sa okvira, izuzev donjeg dijela, utvrđeno je prisustvo biološkog materijala od
            najvjerovatnije dvije osobe, pri čemu rezultat DNK analize ne podržava hipoteze da su

            G.A.
            i

            V.B.

            jedni od mogućih donora biološkog materijala; na uzorku izuzetom sa tri metka nije utvrđeno prisustvo biološkog
            materijala.
            <br /><br />Iz izvještaja o balističkom vještačenju Forenzičkog centra Danilovgrad br. 1980/20 od 17.08.2020. godine,
            proizilazi da je predmetni pištolj ispravan. Iz predmetnog pištolja je pucano, nakon čega njegova cijev nije
            čišćena, ni podmazivana. Sporna municija iz šaržera – 3 komada je pištoljska, kalibra 7,65 mm, i po kalibru
            odgovara predmetnom pištolju. Komparacijom probnih čaura i projektila ispaljenih iz predmetnog pištolja sa
            čaurama i projektilima odgovarajućeg kalibra koji potiču iz nerasvijetljenih kd. nijesu pronađene podudarne
            individualne karakteristike koje nastaju prilikom ispaljenja iz vatrenog oružja.
            <br /><br />Iz izvoda iz registra kaznenih evidencija na ime okrivljenog

            V.B.

            , izdatog od Ministarstva pravde Crne Gore
            pod brojem KE 2386/20 od 20.10.2020. godine, proizilazi da imenovani nije osuđivan.
            <br /><br />
            <a href="/oruzje#art_4_para_3_point_1">Čl. 4 st. 3 tač. 1 Zakona o oružju</a>
            propisuje da je oružje kategorije B poluautomatsko ili repetirajuće kratko
            vatreno oružje dok odredba
            <a href="/oruzje#art_5_para_2">čl. 5 st. 2 istog zakona</a>
            propisuje da je dozvoljena nabavka, držanje, nošenje i
            prenošenje oružja i municije, oružja kategorije B za koje je izdata odgovarajuća isprava o oružju.
            <br /><br />Tokom postupka je utvrđeno da se okrivljeni

            V.B.

            nije pridržavao naprijed citiranih odredbi zakona o oružju,
            već je dana 08.07.2020. godine, u porodičnoj kući,

            G.A.

            , u mjestu Donji Kokoti, u Podgorici, neovlašćeno
            držao i nosio vatreno oružje i municiju kategorije B, i to pištolj marke „ČZ“, model 27, kalibar 7,65, fabrički
            broj 525834 i 3 komada pištoljske municije kalibra 7,65 mm, bez odgovarajuće isprave o oružju, u čemu je
            istog dana otkriven, kada su mu navedeno oružje i municija oduzeti od strane ovlašćenih službenika Uprave
            policije CB Podgorica.
            <br /><br />Okrivljeni

            V.B.

            tokom postupka nije sporio da je dana 08.07.2020. godine bio kod svog poznanika,

            G.A.

            , u njegovu kuću koja se nalazi u selu Donji Kokoti, kojom prilikom je sa sobom imao pištolj marke „Češka
            zbrojevka“ u čijem se okviru nalazilo pet metaka. Predmetnim pištoljem ispalio je dva metka u vis, dok su tri
            ostala u pištolju. Ovakvo kazivanje okrivljenog sud je prihvatio budući da je u saglasju sa izvještajom o
            balističkom vještačenju u kojem je konstatovano da je iz ispravnog predmetnog pištolja pucano, da je sporna
            municije iz šaržera – 3 komada – pištoljska, kalibra 7,65, te da po kalibru odgovara predmetnom pištolju.
            <br /><br />Sud je cijenio i izvještaj o DNK vještačenju br. 179/20 od 17.08.2020. godine, iz kog proizlazi da ni na
            navedenom pištolju, a ni na mecima nije pronađena potvrda hipoteze da je jedan od donatora biološkog
            materijala upravo okrivljeni

            V.B.

            , već da je utvrđeno prisustvo biološkog materijala NN muške osobe.
            Međutim, sud i pored neprolanaženja biološkog traga okrivljenog na navedenom oružju i municiji, nije imao
            razloga sumnjati u kontinuirano priznanje okrivljenog tokom cijelog postupka, da je pištolj bio upravo kod
            njega, najprije kući, a potom i u kući druga, kao i da je on pucao iz njega kako bi ga probao. Ovo sa razlog jer
            je za sud najprije životno nelogično, da neko lice u konkretnom slučaju okrivljeni, upravo sebe inkriminiše
            kao izvršioca upitnog krivičnog djela. Ovakav stav suda dodatno je potkrijepljen i dijelom odbrane
            okrivljenog gdje isti detaljno opisuje čak i način na koji je došao do odnosnog pištolja i municije, odnsono da
            ga je pronašao u jednoj pećini, na Veljem brdu, da je isti bio u vakuminiranoj kesi, te da ga držao na jednoj
            livadi blizu kuće.
            <br /><br />Rezimirajući činjenične i pravne aspekte predmetne krivčno-pravne stvari, Ovaj sud zaključuje da su se u
            radnjama okrivljenog ostvarili svi subjektivni i objektivni elementi bića krivičnog djela nedozvoljeno držanje
            oružja i eksplozivnih materija iz
            <a href="/krivicni#art_403_para_1">čl. 403 st. 1 KZ CG</a>
            , pa je okrivljeni na subjektivnom planu postupao sa
            direktnim umišljajem kao oblikom krivice, budući da je bio svjestan svog djela i htio njegovo izvršenje.
            <br /><br />Vrjednujući sve okolnosti iz
            čl. 42 KZ CG
            koje su od uticaja da kazna bude veća ili manja (otežavajuće i
            olakšavajuće okolnosti), sud je od olakšavajućih okolnosti na strani okrivljenog cijenio njegovu životnu dob, s
            obzirom da je u vrijeme izvršenja okrivljeni bio mlađi punoljetnik, njegovo držanje nakon učinjenog krivičnog
            djela, odnosno izraženo kajanje, priznanje izvršenja krivičnog djela, njegov raniji život, odnosno da je isti
            neosuđivan, što je sud utvrdio iz citiranog uvjerenja iz kaznene evidencije na njegovo ime, te njegove imovne
            prilike odnosno da je isti lošeg imovnog stanja, dok otežavajućih okolnosti nije bilo. Sud je imajući u vidu
            navedeno i stepen krivice okrivljenog, istog osudio na kaznu zatvora u trajanju od 3 (tri) mjeseca, koja kazna
            će se izvršavati u prostorijama u kojima stanuje, sa kojih razloga je sud stanovišta da je naprijed navedena
            kazna za okrivljenog neophodna i dovoljna, kako sa aspekta generalne, tako i specijalne prevencije, i istom će
            se pored svrhe kažnjavanja propisane
            <a href="/krivicni#art_32">čl. 32 Krivičnog zakonika Crne Gore</a>
            , ostvariti i opšta svrha propisivanja i izricanja krivičnih sankcija iz
            <a href="/krivicni#art_4_para_2">čl. 4 st. 2 Krivičnog zakonika Crne Gore.</a>
            <br /><br />Obzirom da stvarnih troškova postupka nije bilo, sud je okrivljenog primjenom
            <a href="/postupak#art_226">čl. 226,</a>
            <a href="/postupak#art_227">227</a>
            i
            <a href="/postupak#art_229">229 Zakonika o krivičnom postupku</a>
            , obavezao da na račun budžetskih sredstava suda, na ime sudskog paušala uplati iznos
            od 50,00 eura, koji paušal je odmjeren shodno trajanju, složenosti postupka i imovinskim prilikama
            okrivljenog.
            <br /><br />Sud je primjenom
            <a href="/krivicni#art_75">čl. 75 Krivičnog zakonika Crne Gore</a>
            okrivljenom izrekao i mjeru bezbjednosti oduzimanje predmeta - pištolja marke „ČZ“, model 27, kalibra 7,65 mm, fabričkog broja 525834 i 3 komada pištoljske
            municije kalibra 7,65 mm, u uvjerenju da će se izrečenom mjerom bezbjednosti otkloniti stanja i uslovi koji su
            od uticaja da okrivljeni ubuduće ne vrši ovakva ili slična krivična djela, a sud je stanovišta da to zahtijevaju i
            razlozi bezbjednosti.
            <br /><br />Na osnovu izloženog, a shodno
            <a href="/postupak#art_374">članu 374 Zakonika o krivičnom postupku</a>
            odlučeno je kao u izreci presude.

        </p>
    </div>

    <div class="section">
        <h2>
            OSNOVNI SUD U PODGORICI
        </h2>


        <h2>Dana, 5.02.2021.godine</h2>
        <p>

            <br /><br />ZAPISNIČAR, SUDIJA
            <br /><br />
            Marina SekulićLarisa Mijušković-Stamatović<br /><br />DN-a primjerak presude dostaviti:


            ODT Podgorica

            Okrivljenom

            <br /><br />a/a
            <br /><br />S u d i j a
            <br /><br />_____________________
            <br /><br />Postupljeno dana ___________________
            <br /><br />Namještenik suda __________________

        </p>
    </div>
</div>
</html>